---
layout: multicolumn
title: In de raad
prepend_title: true
---
<div markdown="block">
## Een raadsjaar namens LIEF

De studentenraad van de FNWI wordt ieder jaar democratisch gekozen door de studenten op de faculteit. Wij, LIEF,  doen ook dit jaar weer mee aan de verkiezingen en zoeken nieuwe lieve kandidaten (jij?) die zich een jaar willen inzetten voor het onderwijs op Science Park. Uit dat jaar, ook wel raadsjaar genoemd, zul je een hoop halen. Zo leer je samenwerken met een diverse groep van ambitieuze mensen, geef je en ontvang je opbouwende kritiek en leer je efficiÃ«nt vergaderen. Bovendien is het een heel gezellig jaar en maak je wellicht vrienden voor het leven ðŸ™‚

LIEF doet al sinds 2009 mee aan de verkiezingen en is al jaren de grootste partij van de FNWI. Ons succes komt voort uit de grote hoeveelheid ondersteuning die we bieden aan onze kandidaten. Zo organiseren we voor de verkiezingen een uitgebreide campagnetraining. Daarnaast zorgen we voor een leuke (lieve) groep mensen om mee op te trekken tijdens de verkiezingen waar jij deel uit van kunt maken!

Zou jij je dus volgend jaar willen inzetten voor een beter FNWI via de Facultaire Studentenraad? Schroom dan niet om te solliciteren! Hiervoor hoef je enkel een mailtje naar de sollicitatiecommissie ([soco@liefvoorjou.nl](mailto:soco@liefvoorjou.nl)) te sturen en dan zullen zij een gesprek met je inplannen.

We zien je graag terug in de raad van komend jaar!
</div>
<div class="note" markdown="block">
### Twijfel je nog?

Een jaar is natuurlijk veel tijd en het is niet niks om een geheel jaar te besteden aan de studentenraad. Op [deze pagina](https://studentenraad.nl/fnwi/wat-is-de-raad/) wordt kort uitgelegd wat de FSR zoal doet. Meer informatie over wat LIEF voor jou kan betekenen vind je [hier](/actief-bij-lief).

Het is ook altijd mogelijk om een keer een (digitale) kop koffie met een van onze huidige of oud raadsleden te drinken. Op deze manier hoor je uit eerste hand wat het betekent om raadslid te zijn. Stuur hierover gerust een e-mailtje naar [bestuur@liefvoorjou.nl](mailto:bestuur@liefvoorjou.nl).
</div>

<!-- TODO verhalen uit de raad -->
