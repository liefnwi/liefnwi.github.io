We zijn met het bestuur van LIEF al een tijdje opzoek naar mensen voor in de studentenraad. Uit ervaring blijkt dat we mensen vaak pas echt overtuigd hebben als de deadline voor het inleveren van de lijst nadert door mensen nog laatste informatie en overwegingen mee te kunnen geven. Helaas hebben we op het moment door COVID-19 mensen na de wervingsdag van 11 maart niet meer kunnen spreken over het doen van een raadsjaar bij LIEF.

We hebben echter wel dringend nieuwe mensen nodig om het stokje over te nemen van de huidige raad! Want dossiers waar nu hard aan gewerkt wordt moeten wel doorgepakt worden naar volgend jaar, voor een nieuwe raad om kritisch te kijken naar het beleid van de UvA.

Voor LIEF zoeken we mensen die zich willen inzetten voor het onderwijs op Science Park en die affiniteit hebben met in ieder geval één van onze drie pijlers: Decentraliteit, Toegankelijkheid en Interdisciplinariteit. Ook met een passie voor duurzaamheid ben je hartstikke welkom. Ondanks deze pijlers is het het idee dat je tijdens de verkiezingsweek vooral je eigen prioriteiten communiceert naar de studenten! We zullen je met onze verkiezingscommissie ook helpen met oriëntatie op dossiers die je aan zou willen pakken op de FNWI.

Wat je uit een raadsjaar haalt is een hoop ervaring in samenwerken met een diverse groep mensen, kritisch zijn op beleid en elkaars werk, inzicht in de structuur van de faculteit, veel vergader skills en kun je allerlei professionele trainingen krijgen. Het is dus een leerzaam, maar ook gezellig bestuursjaar. Wat je verder nog van LIEF krijgt is ondersteuning en begeleiding tijdens de verkiezingen (zoals dossier oriëntatie en campagnetraining) en een leuke groep om samen mee te staan gedurende de verkiezingsweek.

Wil je meer informatie mail dan <liefnwi@gmail.com> of kijk op onze website <https://www.liefvoorjou.nl>

Wil je solliciteren? Mail dan naar <soco.lief@gmail.com> en check <https://www.liefvoorjou.nl/fsr/>

De originele sollicitatiedeadline was 20 maart, maar als je enthousiast bent, meld je vooral nog steeds aan! De verkiezingen zijn namelijk een maand uitgesteld en de definitieve lijst hoeft nu pas 6 mei ingeleverd te worden.

![](/assets/imgs/zoektocht-nieuwe-raadsleden.jpg)

