---
layout: default
title: Actief bij LIEF
---

# Actief bij LIEF

LIEF is een studentenpartij die actief is op de UvA, op Science Park. Meer over de partij kun je vinden bij [Over Ons](/over-ons). Onze pijlers zijn Decentralisering, Interdisciplinariteit en Toegankelijkheid, meer hierover kun je [hier][pijlers] vinden. De eerste stap van actief worden is natuurlijk je lidmaatschap. Voor een magere 10 euro ben je [lid voor het leven][lid-worden] en krijg je een leuk ‘Ik ben LIEF’ shirt.

Er zijn een aantal manieren waarop je actief kunt worden bij LIEF. Je kunt natuurlijk gewoon gezellig langskomen bij acties. Daarnaast kan je meehelpen bij het organiseren van acties, lid worden van een commissie, of je kandideren voor het bestuur van LIEF of de FSR.

### Via LIEF in de facultaire studentenraad van de FNWI
Onze partij wordt al meer dan 10 jaar vertegenwoordigd in de FSR. Binnen de FSR leer je vanalles over hoe het beleid op de UvA gevormd wordt, maar de dingen die je leert kun je ook breder trekken dan alleen de UvA. Je leert hoe je efficiënt vergadert met vergaderstukken, je leert samenwerken en communiceren, kritisch zijn op beleid dat gevoerd wordt en hoe je binnen de overleggen met het directieteam van de UvA je doelen bereikt.

Ook heb je de mogelijkheid om binnen de raad voor een specifieke functie te gaan zoals Voorzitter, Vicevoorzitter, Secretaris of CSR-Afgevaardigde. Binnen de bestuursfunties (Voorzitter, Vicevoorzitter en Secretaris) leer je van alles over het aansturen van een team en verschillende vormen van leiderschap. Als CSR-afgevaardigde zit je niet alleen in de facultaire, maar ook in de centrale studentenraad, dan heb je dus ook overleggen met het College van Bestuur en vertegenwoordig je de belangen van de FNWI.

#### Solliciteren en de campagneperiode

Het hele jaar door zoeken we mensen die zich willen kandideren voor de raad, maar vooral in het voorjaar komt de campagnemachine op gang. De volgende verkiezingen, voor het raadsjaar 2024/2025, vinden hoogstwaarschijnlijk in mei 2024 plaats. Daarvóór hebben we een campagneperiode, waarin kandidaten zich presenteren aan de studenten en hun plannen uit de doeken doen. Als je gekozen wordt begint dan in september 2024 je raadsjaar.

Bij LIEF word je uitgebreid begeleid door de campagneperiode. Lief organiseert een aantal campagnebijeenkomsten in de aanloop naar de verkiezingsweek. Hier krijg je aanvullende informatie over de FSR, ga je brainstormen over je speerpunten voor de verkiezingen en je raadsjaar, leer je je mede kandidaten kennen en krijg je een campagnetraining. Er wordt ook gezamenlijk promotiemateriaal geregeld via het bestuur.

[Hier][in-de-raad] kun je meer vinden over de procedure om kandidaat te worden voor de FSR. Het hele jaar door zijn we al opzoek naar mensen, dus je kunt altijd een mailtje sturen naar <bestuur@liefvoorjou.nl> als je interesse hebt en meer wilt weten.

### Bestuur van LIEF
Het bestuur van LIEF houdt de partij draaiende. Je hoeft hiervoor niet in de FSR te zitten of te gaan. Je belangrijkste doel is om de partij levend te houden en mensen te vinden voor de studentenraad.

Binnen het bestuur hebben we een aantal functies, namelijk voorzitter, secretaris, penningmeester, vicevoorzitter en commissaris acties. De voorzitter is het externe aanspreekpunt van de partij, faciliteert de vergaderingen en houdt overzicht van wat er binnen de partij gebeurt. De secretaris houdt de mail bij, notuleert vergaderingen, houdt de website bij en zorgt voor structuur binnen het bestuur. De penningmeester zorgt ervoor dat de aanvragen voor financiering worden gedaan en dat de financiële kant van de partij goed verloopt. De vicevoorzitter is verantwoordelijk voor het verloop van de verkiezingen, is het vertrouwelijk aanspreekpunt van de partij, houdt evaluaties en neemt taken over van andere bestuursleden indien nodig. De commissaris acties faciliteert de acties die we door het jaar heen houden voor werving en om de partij zichtbaar te maken.

Hoeveel tijd per week je aan LIEF besteed als bestuur kan erg wisselvallig zijn. Het is meer rond de verkiezingen of als je een leuk uitdagend project vindt voor jezelf om aan te werken, maar gemiddeld is het zo’n 4 uur per week, dus vergelijkbaar met en commissie van een studievereniging.

Rond september wisselt het bestuur, maar het hele jaar door zoeken we al naar geïnteresseerde mensen. Overweeg je een bestuursjaar bij LIEF? Laat het ons weten via de mail (<bestuur@liefvoorjou.nl>) en dan kunnen we je uitnodigen voor een informatief gesprek of een open vergadering.

### Commissies
LIEF heeft een aantal commissies. Twee daarvan worden vastgesteld op de ALV: de kascontrolecommissie (die de boekhouding controleert) en de sollicitatiecommissie (die sollicitaties voor onze lijst voor de FSR afneemt).

Daarnaast hebben we in het verleden ook een verkiezingscommissie gehad, die verantwoordelijk was voor het organiseren van de verkiezingsbijeenkomsten en het plannen van de verkiezingscampagne.

Interesse in een commissie? Stuur een mailtje naar <bestuur@liefvoorjou.nl> voor meer informatie.

[in-de-raad]: /over-ons/in-de-raad
[pijlers]: /over-ons/pijlers
[lid-worden]: /lid-worden
